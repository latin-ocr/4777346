33

meritationu publicas in perpetuum abolendi, quod, aarum fiducia, cultura
agrorum cessaret.- neque tamen perseverasse‚· quia certum liaberet, posse per
ambitionem quandoque restitui. ,

c. 43. Fecisse ludos se, ait, suo nomine quater.- pro aliis magistratibus, qui aut ab..
essent, aut non sufficerent, ter et vicies.

c. 62. Mox Scriboniam in matrimonium accepit, nuptam ante duobus consularibus, ee ex
altero etiam matrem, Cum ltac quoque divortium fecit, pertaesus, ut scribit , morum perversi-

tatem eius.
c. 74. Ipse scribit invitasse se quemdam, *in cuius villa maneret, qui speculator suus olim fuisset,

Et sortasse plura in Suetonii scripto latebunt fragmenta Vitae Augusti ab ipso conscriptae, quae
huius modi indiciis non produntur. Quod si autem ea, quae dixi, revera ex ipsis Augusti
Commentariis siut decerpta, pluribus illa ‘mihi coniecturis suppeditant occasionem. Ex primo scilicet
loco videmus Augustum etiam de familia sua et de parentibus suis locutum esse: inde igitur suspicari
subit, Augustum ab ipsis natalibus suis incepisse Commentarios. Id autem dubitabat Heereuius , qui de
Fontib. et auct. Vit. parall. Plut. p. 147. haec scribit: Longe maiori usui suere Plutarcho Coe-
saris Augusti Commentarii, quos ille, morem temporis sui secutus, de Vita Sua ac rebus
a se gestis composuerat. -- Num iam a natalibus inceperint, ut pueritiam quoque ac iuveni-
lem aetatem enarraverit, dicere non babeo3 maxime tamen res a se gestas inde a dici Iulii
caede, ubi primum ad publica negotia accessit, triumuiratum ac bellorum civilium historias
usque ad pugnam Actiacam in iis expositas esse, dubio caret.

Ex altero Suetonii loco videmur nobis non sine causa posse suspicari Augustum in Commen-
tariis suis rescripsisse Epistolis adversus ipsum ab Antonio scriptis. Quod si verum est, eo quoque
pertinebit locus Su'etonii in Aug.. c. 86. M. quidem Antonium, ut insanum, increpat.-
quosi ea scribentem, quae mirentur potius homines. quam intelligant. Deinde ludens
malum, et inconstans, in eligendo genere dicendi, ingenium eius, addit baec: ›> Tuque
» dubitas, Cimberne Annius, an Veranius Flaccus, imitandi sint tibi? ita ut verbis,
» quae C. Sallustius excerpsit ex Originibus Catonis, utaris? an potius Asiaticorum ora-
» torum, inanibus sententiis, verborum volubilitas in nostrum sermonem transferenda ?”
Quarum Epistularum saepius meminit, qui eas novisse ridetur, Suetonius in Aug. c. 2. 4. 68.
69. 70. Forsitan etiam aliorum criminationibus responderit Augustus, qui scriptis libris famosis
iu ipsum fuerant invecti. Nam, praeter Antonii Epistulas, apud Tacitum Ann. L. lv. c. 34.
etiam de Bruti concionibus loquitur Cremutius Cordus, quae habebant salsa quidem. in Augustum
probra, sed multa cum acerbitate. Et ex eodem genere videtur fuisse Cassii Parmensis Epi-
stola, qua Augustus non tantum ut pistoris, sed etiam ut numularii nepos erat taxatus,
secundum Sueton. in Aug. c. 4. Tum quoque Iunius Novatus, teste eodem Sueton. in Aug. c. 51.
Agrippae iuvenis nomine, asperrimam de Augusto Epistolam in vulgus ediderat. Denique
de aliis famosis libellis, in curia sparsis, loquitur Suetonius, quos tamen Augustum non magna
cura redarguisse scribit iu Aug. c. 55.

Tertius deiude Suetonii locus in tertiam ducere videtur coniecturam. Quae enim de Q. Gallio
diversa narrat Suetonius et aliunde et ex Augusti scriptis petita, eius modi sunt, ut Suetonius
ipse fateri videatur, Augustum postea verbis voluisse solvere, quod prius re fecisset male.
Quapropter equidem censeo vix dubitandum esse quin Augustus hac praecipua causa ad scri-
bendum sit incitatus, ut averteret a se, quantum fieri posset, facinora in Triumviratu perpe-
trata: in quo, ut Suetonius in Aug. c. 27. scribit, restitit quidem aliquamdiu collegis,
ne qua fleret proscriptio ,- sed incoeptam utroque acerbius exercuit. Namque illis in mul-
torum saepe personam, per gratiam et preces, exorabilibus, solus magno opere contendit,
ne cui parceretur.

Porro e sequentibus locis videtur apparere Augustum in hisce libris commemorasse etiam eius
modi tacta sua, quibus iure posset gloriari: quod non alia de causa fecerit, quam ut eos,
quibus praesens rerum status displiceret, conaretur et sibi et reipublicae conciliare. Et erant
profecto plurima, quae in hoc genere potuerint narrari; audi modo quibus verbis Velleius 1..
ll. c. 89. illius temporis describat felicitatem: Nihil optare, inquit, a diis homines, nihil
dii hominibus praestare possunt ,- nibil voto concipi, nibil felicitate consummari, quod non
Augustus, post reditum in Urbem, rei publicae, populoque Romano, terrarumque orbi

repraesentaverit. Finita vicesimo anno bella civilia, sepulta externa, revocata pax, sopitus

5

